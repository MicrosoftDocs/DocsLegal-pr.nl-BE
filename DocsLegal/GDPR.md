---
# required metadata

title: Algemene Verordening Gegevensbescherming (AVG)
description: GDPR docs.microsoft.com.
ms.topic: article
layout: ContentPage
---

# De AVG-verbintenissen van Microsoft tegenover klanten van onze algemeen beschikbaar bedrijfssoftwareproducten

**Inleiding**

De Algemene Verordening Gegevensbescherming (AVG) van de Europese Unie stelt wereldwijd een nieuwe maatstaf voor privacyrechten, informatiebeveiliging en naleving. Bij Microsoft geloven we dat privacy een fundamenteel recht is en dat de AVG een belangrijke stap vooruit is in de bescherming en de uitoefening van de privacyrechten van individuen.     

Microsoft verbindt zich ertoe de AVG zelf na te leven, en biedt daarenboven een reeks producten, functies, documentatie en middelen om onze klanten te ondersteunen bij het naleven van hun verplichtingen volgens de AVG. Hieronder vindt u een beschrijving van de contractuele verplichtingen van Microsoft aan zijn klanten betreffende persoonsgegevens die verzameld worden via bedrijfssoftware:

**Gaat Microsoft verbintenissen aan met zijn klanten met betrekking tot de AVG?**

Ja. De AVG vereist dat beheerders (zoals organisaties en ontwikkelaars die online bedrijfsdiensten van Microsoft gebruiken) enkel verwerkers gebruiken (zoals Microsoft) die persoonsgegevens verwerken namens de beheerder en die voldoende garanties bieden om aan de belangrijkste vereisten van de AVG te voldoen. Microsoft heeft de proactieve stap genomen om deze verplichtingen te verstrekken aan alle klanten van de online bedrijfsdienst als onderdeel van hun abonnementsovereenkomsten en aan klanten met een volumelicentie als onderdeel van hun bedrijfsovereenkomsten. Klanten van andere algemeen beschikbare bedrijfssoftware onder licentie van Microsoft of onze dochterondernemingen, genieten ook van de voordelen van de AVG-verbintenissen van Microsoft, zoals beschreven in deze kennisgeving, voor zover de software persoonsgegevens verwerkt.

**Waar kan ik de contractuele verplichtingen van Microsoft met betrekking tot de AVG vinden?**

U kan de contractuele verplichtingen van Microsoft met betrekking tot de AVG vinden in de [Bijlage Bescherming van persoonsgegevens voor Online Diensten](https://www.microsoftvolumelicensing.com/DocumentSearch.aspx?Mode=2&Keyword=DPA), die de privacy- en veiligheidsverplichtingen van Microsoft bevatten, samen met de voorwaarden voor gegevensverwerking en AVG-voorwaarden voor diensten waarop klanten zich abonneren volgens een volumelicentieovereenkomst. Deze voorwaarden verbinden Microsoft tot de vereisten van de verwerkers in AVG Artikel 28 en andere relevante artikelen van de AVG. 

Met ingang van 25 mei 2018 breidt Microsoft de AVG-Voorwaarden uit naar alle klanten van algemeen beschikbare bedrijfssoftwareproducten onder licentie bij ons of onze dochterondernemingen, ongeacht de van toepassing zijnde versie van de bedrijfssoftware, voor zover Microsoft een verwerker of sub-verwerker van persoonsgegevens is met betrekking tot dergelijke software, en zolang Microsoft de versie blijft aanbieden of ondersteunen. Ondersteuningsgegevens kan u vinden in de Microsoft Lifecyle Policy op https://support.microsoft.com/en-us/lifecycle.

Voor de duidelijkheid, andere of mindere verplichtingen kunnen van toepassing zijn op beta- of previewsoftware, software die wezenlijk werd gewijzigd of software die onder licentie is gegeven door Microsoft of onze dochterondernemingen die niet algemeen beschikbaar is gemaakt of die anderszins niet onder licentie is gegeven  volgens de licentievoorwaarden van Microsoft-software. Sommige producten kunnen per standaardinstelling telemetrie of andere gegevens verzamelen en versturen naar Microsoft; productdocumentatie verstrekt informatie en instructies over hoe u dergelijk verzameling van telemetrie kan uitschakelen of configureren.

**Welke verplichtingen staan in de AVG-Voorwaarden?**

De AVG-Voorwaarden van Microsoft geven de verplichtingen weer die vereist zijn van verwerkers volgens Artikel 28 van de AVG.  Artikel 28 vereist dat verwerkers zich ertoe verbinden om:

-	enkel sub-verwerkers te gebruiken met de toestemming van de beheerder en aansprakelijk te blijven voor sub-verwerkers;
-	persoonsgegevens enkel te verwerken volgens de instructies van de beheerder, inclusief met betrekking tot overdrachten;
-	te verzekeren dat personen die persoonsgegevens verwerken, zich tot vertrouwelijkheid verbinden;
-	gepaste technische en organisatorische maatregelen op te leggen om een niveau van beveiliging voor persoonsgegevens te verzekeren dat gepast is voor het risico;
-	de beheerder bij te staan in zijn verplichtingen om verzoeken van de betrokkenen te beantwoorden om hun AVG-rechten uit te oefenen;
-	te voldoen aan de vereisten voor kennisgeving van inbreuk en bijstand van de AVG;
-	de beheerder bij te staan met effectbeoordelingen inzake gegevensbescherming en overleg met toezichthoudende autoriteiten; 
-	persoonsgegevens op het einde van de dienstverlening te verwijderen of terug te geven; en
-	de beheerder te ondersteunen met bewijs van naleving van de AVG.
